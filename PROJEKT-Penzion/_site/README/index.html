<h1>Penzion u vody</h1>
<p>Povinný projekt, odevzdání je nutné pro závěrečnou klasifikaci.</p>
<ul>
<li><a href="#C%C3%ADl-%C3%BAkolu">Cíl úkolu</a></li>
<li><a href="#%C3%9Akoly">Úkoly</a></li>
</ul>
<p>Než začneš s projektem cokoliv dělat, přečti si prosím celý tento text až do konce.</p>
<p>Tentokrát jako podklad dostáváš kompletně nakódovaný web o pěti stránkách. Tvým úkolem je udělat z něho Eleventy projekt, z částí stránky společných pro celý web udělat šablonu, ve stránkách samotných nechat pouze obsah a vše nastavit tak, aby výsledkem byl opět hotový a funkční web.</p>
<p><img src="ukazka-vysledku.jpg" alt="Ukázka výsledku"></p>
<h2>Cíl úkolu</h2>
<p>Cílem tohoto úkolu je hlavně vyzkoušet si základní práci s generátorem statických webů Eleventy:</p>
<ul>
<li><strong>Práce s Eleventy</strong>
<ul>
<li>součástí zadání je kompletně nakódovaný pětistránkový web (HTML, CSS, obrázky)</li>
<li>proveď v projektu <code>npm init</code> a nainstaluj Eleventy</li>
<li>nakonfiguruj Eleventy podle instrukcí v lekci <strong>Eleventy - konfigurace</strong> (hlavně aby se do sestaveného webu kopírovaly složky <code>css</code> a <code>images</code>)</li>
<li>v sekci <code>scripts</code> souboru <em>package.json</em> vytvoř dva skripty <code>build</code> a <code>serve</code></li>
<li>spusť web lokálně pomocí skriptu <code>serve</code> a vyzkoušej, zda vše funguje správně **//</li>
</ul>
</li>
<li><strong>Vytvoření šablony</strong>
<ul>
<li>všech pět stránek webu má společnou hlavičku a patičku</li>
<li>vytvoř ze společných částí šablonu podle instrukcí v lekci <strong>Eleventy - První šablona</strong></li>
<li>v HTML stránkách nech pouze obsah unikátní pro danou stránku</li>
<li>do stránek přidej <strong>front matter</strong> a nastav stránky tak, aby používaly vytvořenou šablonu</li>
<li>v HTML (v šabloně i v obsahu) a v CSS uprav cesty k obrázkům, stylům, apod. tak, aby začínaly lomítkem a ukazovaly na správné soubory</li>
<li>v šabloně uprav menu, aby ukazovalo na správné adresy stránek, až Eleventy vygeneruje výsledný web</li>
</ul>
</li>
<li><strong>Práce s Gitem</strong>
<ul>
<li>ověř, že v souboru <em>.gitignore</em> ignorujeme složku <em>_site</em> a <em>node_modules</em>, protože ani jednu z nich v Gitu nechceme ukládat</li>
<li>proveď commit a push řešení na GitHub</li>
<li>odkaz na repozitář odevzdej v úkolu vytvořeném v Teams, repozitář musí být veřejný kvůli kontrole</li>
</ul>
</li>
</ul>
<h2>Úkoly</h2>
<p>Povinná část úkolu:</p>
<ul>
<li><strong>Responzivní webdesign</strong>
<ul>
<li>v CSS je nakódovaná pouze počítačová verze webu</li>
<li>vymysli, jak by mohla vypadat mobilní a tabletová verze a doplň je do CSS</li>
<li>nezapomeň, že používáme přístup <strong>mobile first</strong>, takže je pravděpodobné, že části již hotového CSS budeš muset trochu přeskládat</li>
</ul>
</li>
<li><strong>Kódování CSS</strong>
<ul>
<li>CSS předělej tak, aby byl využíván Sass preprocesor</li>
</ul>
</li>
<li><strong>BEM</strong>
<ul>
<li>v projektu přejmenuj třídy tak, aby odpovídaly metodice BEM pro pojmenování tříd a tyto třídy využij při psaní CSS stylů pomocí Sass</li>
</ul>
</li>
</ul>
